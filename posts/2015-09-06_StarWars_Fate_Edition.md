---
layout: post
title: Star Wars - Fate Edition [Creazione personaggi e prime Scene]
image: post-bg-06.jpg
---

Due settimane fa ho iniziato a giocare a [Star Wars - Fate Edition](https://lariservadeimammut.wordpress.com/traduzioni/star-wars-fate-edition/) con mia sorella, 20 anni, e il mio figliolo di 6 (e1/2)

Ho introdotto un po di regole, ho descritto loro la scheda del personaggio, ho descritto brevemente di che avventura si tratta, l’era in cui si svolge e cosa sono chiamati a fare gli eroi.

Oviamente ero un po’ in ansia perchè era la prima mia volta da master, prima volta con Fate, prima volta con tutto, ma forse non ce la siamo cavata così male grazie anche alla fantasia galoppante dei miei due giocatori.

Come dicevo abbiamo analizzato la scheda personaggio, che avevo personalizzato per l’occasione, e dal manuale abbiamo dato una letta veloce alle varie razze, archetipi e  abilità che potevano scegliere i giocatori.

*Creazione dei Personaggi*

Mia sorella non ha avuto dubbi: voleva fare un Jedi e come non accontentarla, sceglie quindi un Giovane cavaliere Jedi Cathar, e come problema ha una certa avversione alla tecnologia. La storia 

narra che tale Roar (questo il nome del personaggio) fosse figlio di un nobile che per lavoro ha sempre viaggiato tantissimo per l'universo tramandando al figlio una gigantesca quantità di Conoscenza (+4 infatti). Accortosi poi delle doti speciali di  Roar lo ha mandato dritto filato all’accademia Jedi. Ora è Buono in Blaster e Combattere, e Discreto in Volontà, Trasporti e Persuadere. Si porta dietro una spada laser che all’apparenza è una banale torcia (presto scoprirete perchè)

Il personaggio del pargolo è stato più difficoltoso, ma ci mancherebbe altro…

Per lui “deve essere cattivo”, o almeno aver la possibilità di diventarlo in future sessioni di gioco.

Mi viene quindi in mente che un personaggio stile Grievous fosse perfetto. Dato che siamo nel periodo sbagliato perchè non fare che sia proprio il figlio di Grievous?  L’avventura è ambientata in piena "Era della Ribellione”  e si creano comunque problemi e discontinuità storiche allucinanti nell’universo Star Wars, ma chi se ne frega, la storia è la nostra!

![Cathar](https://raw.githubusercontent.com/badjem79/bundleItalia/gh-pages/images/thumbnail.rhonun_tor___cathar_jedi.jpg "cathar")

Questo personaggio, mezzo Kaleesh e mezzo droide super potenziato, è un ex cacciatore di taglie e da continuità all’immensio odio per i Jedi del padre, ma ancora di più odia l’Impero e i suoi capi.

E’ stato salvato da una prigione imperiale proprio da Roar e ora fa parte dell'alleanza ribelle, ma non sa della vera identità (jedi) del suo salvatore.

Il suo problema è la mancanza assoluta di diplomazia e la facilità all’ira, mentre si becca un bel +4 con i blaster. E’ Buono in Fisico e Meccanica, e Discreto in Raggirare Atletica  e Combattere.

Si porta dietro un droide: R2D21 (con caratteristiche standard da manuale)

La traccia dell’avventura che conduco è ricicilata a piene mani dalle super storiche Instant Adventures dei manuali Star Wars  D6 e si chiama “The Argovia Strike”. Durante la creazione dei personaggi ho introdotto parte dell’ambientazione e così  si è conclusa la prima sessione.

![Figlio di Grevious](https://raw.githubusercontent.com/badjem79/bundleItalia/gh-pages/images/thumbnail.grevious.jpg "Figlio di Grevious")

*Prima Scena*

Ieri abbiamo quindi deciso di riprendere il materiale, e dopo un breve riassunto abbiamo iniziato con la prima scena: il rendez vous nel quale il capitano dei ribelli chiama a raccolta gli eori, insieme al primo PNG e gli spiega la situazione. Una rete di controllo imperiale blocca i viaggi nell’iperspazio della settore Endocray che si trova nel Bordo Esterbo, dove ci sono varie basi ribelli a corto di rifornimenti di ogni tipo. La missione è quella di andare su Argovia, dove c’è il generatore di questa rete di blocco e distruggerlo.In questo modo dal quartier generale ribelle possono riprendere i viaggi verso quste basi riblelli per portare i rifornimenti. Il PNG è Makk, capitano donna di una nave cargo che simpatizza per i ribelli e deve recarsi col suo carico proprio a Argovia. E’ in possesso dei documenti necessari per superare la rete di controllo spaziale.

Purtroppo mano mano che si prosegue scopriamo sempre di più che la flebile attenzione del pargolo non permette di giocare serenamente, non smette un secondo di parlare, con frasi sia a proposito che a sproposito e mia sorella subisce un crescente mal di testa, che in-game si traduce in una voglia matta di estrarre la spada laser e fare a fette il povero figlio di Grievous, sul il quale avevamo perso un pacco di tempo a studiarlo per benino…

*Seconda scena*

Dopo che la nave spaziale decolla si stabilisce allora che il figlio di  Grievous venga preso da un malore e finisca chiuso in una cabina della nave, mentre Roar si mette a dialogare con la capitano Makk.

Quest’ultima racconta un po’ di come sia Argovia, un pianeta minerario, dove si estraggono vari materiali ferrosi, e di come Argovia City sia una città di minatori pronti a sperperare i sudati guadagni nei casinò con giochi d’azardo e bevute. Purtroppo ci sono norme molto restrittive per l’immigrazione e lei non ha dei documenti adeguati per far uscire dallo spazio-porto i due eroi.

Colpo di genio di Roar che cerca di convincere Makk a farsi inserire in una cassa di quelle che sbarcheranno. Lei è dubbiosa e poco convinta, ma Roar le promette in cambio il povero R2D21 (creando così un aspetto con invocazione gratuita) e lo usa per tirare su Persuadere mentre Makk risponde con Volontà e non la scampa dando a Roar un aspetto in piu: “Ben Nascosto” con una incovazione gratuita.

La nave spaziale, avendo i permessi, passa senza problemi i blocchi Imperiali e sbarca nello spazio-porto.

Roar si chiude nella cassa mentre il figlio di Grievous rimane in cabina offeso nell’orgoglio (!).

Buio e sballottolamenti, la Guardia Imperiale addetta a visionare i monitor dello scanning delle casse tira su Percezione (+0) ma Roar tira fuori l’aspetto “Ben nascosto” e quindi passa inosservato agli occhi stanchi e distratti della Guardia.

*Terza scena*

La Quando Roar non sente più alcun movimento apre la cassa e viene contattato via ologramma dal capo dell’alleanza Ribelle che gli dice che Battz (un falsario del luogo e "occasionale" agente Ribelle) lo attende in un locale chiamato Tanza’s e sarà in grado di fornire documenti validi per l’ingresso al generatore del blocco spaziale che si trova poco fuori Argovia City. Roar saggiamente si fa anche mandare dal capitano la mappa di Argovia City e dintorni.

Qui alcune cose interessanti succedono. Mentre Roar estrae la spada laser e si apre un varco per uscire lateralmente dal magazzino, in un vicolo poco frequentato (per poi scoprire che la porticina laterale era aperta), il figlio di Grievous si risveglia con una voglia matta di combattere, esce dalla nave ormai vouta di Makk e prima si nasconde tra le varie navi parcheggiate poi si fionda verso le 4 Guardie Imperiali all’uscita dello spazio-porto. Ne secca due con il suo blaster, e poi viene colpito da una di esse prendendo ben 2 livelli di stress. Si rimette dietro una nave per poi entrare di nascosto in un hangar dello spazioporto.

Roar si avvia cauto verso la via principale di Argovia City, e chiama un Hoover Taxi per farsi portare diretto al Tanza’s. Il robot che guida, gli chiede la destinazione e lo conduce li senza problemi, mentre il brutto tempo tipico di quel pianeta si fa sentire ed incomincia una pioggia torrenziale. Roar si fa lasciare in un vicolo secondario vicino al Tanza’s giusto per non dare nell’occhio e qui termina la nostra seconda sessione di gioco.

Vedremo se il diversivo messo in atto dal figlio di Grievous gioverà alle azioni del jedi Roar che potrà agire appunto come Jedi senza essere scoperto dal suo compagno.
