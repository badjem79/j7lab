---
layout: post
title: Seasons
image: post-bg-02.jpg
tags: games
excerpt: Un gioco di evocazione di incantesimi e utilizzo di oggetti magici, Seasons dopo un primo impatto non dei migliori ha riscosso un ottimo successo tra me e mia sorella
subtitle: Evocare incantesimi come non ci fosse un domani.
---
Un gioco di evocazione di incantesimi e utilizzo di oggetti magici, Seasons dopo un primo impatto non dei migliori ha riscosso un ottimo successo tra me e mia sorella.

Dico che all'inizio è stata dura perchè ci abbiamo messo un po a capire le regole, che poi si sono rivelate facili ma forse il manuale complica lievemente le cose. Ad esempio consiglia di fare delle partite senza la fase di creazione mazzo iniziale, che si è rivelata molto divertente e importante.

Così si che si è artefici del proprio destino, si possono stabilire da subito delle strategie, e la componente di allea, data dai dadi e dal pescaggio sporadico di nuove carte, è bassa e sempre bilanciata.

Comunque il gioco è diviso in 3 anni, e ogni anno in 4 stagioni, si tirano dei dadoni diversi ad ogni stagione, che permettono sia di accumulare varie energie, utili a evocare le carte, sia ad avanzare l'indicatore di mese, che può procedere in avanti di uno, due o tre mesi a turno.

Le nove carte che si ricevono nella succitata fase iniziale di deck building, possono poi essere divise da ogni giocatore in 3 mazzi da tre, e si parte con il primo mazzo lasciando gli altri due per gli anni successivi.

Acumulate le energie, si possono evocare le carte che rappresentano sia creature che oggetti magici, inoltre le energie possono essere cristallizzate in varie occasioni ed in numero diverso in base alle stagioni. Scopo del gioco è proprio giungere alla fine dei tre anni con il maggior numero di cristalli.

Grazie alla presenza di due bei mazzoni di carte le situazioni e le combo non mancano mai rendendo abbastanza buona la longevità del gioco, anche se più di una partita a sessione non viene voglia di farla.
