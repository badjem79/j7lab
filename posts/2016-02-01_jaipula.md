---
layout: post
title: Jaipur
subtitle: Dopo una decina di mani posso recensire questo giochetto di carte molto sfizioso.
excerpt: La prima partita l'ho fatta con il figliolo (6yo) giovedì scorso, si è esaltato un bel po' con il fatto di comprare e vendere le merci
image: post-bg-04.jpg
---
La prima partita l'ho fatta con il figliolo (6yo) giovedì scorso, si è esaltato un bel po' con il fatto di comprare e vendere le merci, ma oggi l'ho presentato a mia sorella, che come al solito dopo la prima partita, ha iniziato a stracciarmi in sequenza senza quasi mai lasciarmi scampo.

Poi sono arrivati due amici di mia sorella, e anche se il gioco è per due decidiamo di sfidarci a coppie (maschi contro femmine) e ovviamente le donne hanno trionfato 3 a 1 (al meglio dei 5).

Così con il mio compagno studiamo di volta in volta strategie, e collaboriamo per acquistare e vendere le merci più preziose del mercato.

Ora vediamo un po' come funziona.

Le carte raffiguranno semplicemente le varie merci che si possono acquistare al mercato, e si inizia con 5 carte in mano a testa, in tavola il mercato è composto inizialmente da 3 cammelli più altre due carte dal mazzo.

![Jaipur il gioco](https://raw.githubusercontent.com/badjem79/bundleItalia/gh-pages/images/jaipur-layout.jpg)

Durante il turno di ogni giocatore può fare una delle due possibili azioni:

* prendere dal mercato
* vendere al mercato

se si decide di prende e opzioni sono:

* prendere a gratis una carta (non cammello)
* prendere TUTTI i cammelli
* prendere più di una carta (non cammelli) e sostituirle con le carte che si hanno in mano, di solito cammelli ma anche altre merci

Lo scopo del gioco è quello di vendere più merci possibile, ecco allora la seconda possibilità, vendendo le carte è possibile prendere le relative monete, con sopra raffigurati dei valori mano a mano decrescenti, quindi chi prima arriva meglio alloggia, cioè prima che il mercato sia saturo si guadagna di più a vendere determinati tipi di merci (secondo me una genialata).

Inoltre facendo le combo, cioè vendendo in una sola volta più merci (sempre uguali) si guadagnano dei gettoni bonus che danno ulteriori punti, e quando finiscono 3 tipi di gettoni o le carte per alimentare il mercato la mano finisce e si contano i punti. Anche possedere alla fine della partita più cammelli aiuta dando ulteriori 5 punti.

Le partite corrono via veloci e divertenti, e trovare una strategia vincente è tutt'altro che facile. Per 15 euro secondo me è un must have.

